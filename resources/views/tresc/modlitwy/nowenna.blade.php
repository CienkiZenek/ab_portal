<div class="row">

    <div class="col-lg-1 col-md-0"></div>

    <div class="col-lg-10 col-md-12 bg-light">

<p class="tytul">Dzień pierwszy</p>
<p class="pod-tytul">Modlitwa o rozszerzenie i jedność Kościoła świętego</p>
<p class="akapit">Boski Założycielu Kościoła świętego, któryś go uczynił „kolumną i utwierdzeniem prawdy", bo poza nim
    niepewność i zwątpienie:</p>
<ul class="list-unstyled">

    <li class="mb-1 ms-4"><i class="fas fa-play text-warning me-2"></i> któryś chciał wszystkich ludzi, Krwią Twoją Najświętszą odkupionych jako Dobry Pasterz w jednej zgromadzić owczarni, bo poza nią tyle niebezpieczeństw czyhających na dusze ludzkie
    </li>

    <li class="mb-1 ms-4"><i class="fas fa-play text-warning me-2"></i> któryś Kościół święty w Ciało swe mistyczne ukształtował, by wszyscy z Tobą, Głową tego ciała złączeni, owoc przynosili na żywot wieczny
    </li>

    <li class="mb-1 ms-4"><i class="fas fa-play text-warning me-2"></i> spójrz: oto tak wiele dusz nie zna jeszcze nawet Imienia Twego, żyjąc w niewiedzy, że jest Ewangelia,

    </li>
    <li class="mb-1 ms-4"><i class="fas fa-play text-warning me-2"></i> spójrz: oto miliony oderwanych od „krzewu winnego", którym Ty sam jesteś, więdnie i schnie, jak „winne latorośle" odcięte,
    </li>
    <li class="mb-1 ms-4"><i class="fas fa-play text-warning me-2"></i> spójrz: oto fale przeciwności uderzają gwałtownie na opokę Piotrową, jak nigdy dotąd.
    </li>

</ul>
<p class="akapit">Nie darmo jednak przelałeś Krew swoją Najświętszą na krzyżu, aby użyźnić tę rolę i swą winnicę
    uprawić. Nie darmo z Krwią Twą Boską zmieszała się rzeka krwi męczeńskiej, płynąca od pierwszych wieków
    chrześcijaństwa, aż po dzień dzisiejszy: od tej krwi, która wsiąkła w piasek rzymskich aren, aż do tej, która
    skropiła ziemie Rosji, Meksyku, Hiszpanii, a nawet Polski i krajów misyjnych. Obficie przelał swą krew za Twój
    Kościół nieustraszony we wierze bojownik, święty Andrzej Bobola. Ubogaciłeś go, wywyższyłeś, uwielbiłeś. Niechże ta
    krew męczeńska stanie się nasieniem chrześcijan! Niech narody świata tchnieniem Twej łaski, Mocą Twego Słowa ze
    wschodu i zachodu zgromadzą się w Twoim królestwie! Niech na dźwięk Twego świętego Imienia zegnie się każde
    kolano... Niech się spełni jak najprędzej Twoje gorące pragnienie: by wszyscy, którzy wierzą w Ciebie, byli jedno,
    jako Ty w Ojcu, a Ojciec w Tobie, tak i oni w Ojcu i Synu stali się jedno. Niech ci, „którzy stanęli razem z
    władcami i panującymi tak licznie przeciw Panu i przeciw Chrystusowi", będą pokonani, a „pyszniący się zamysłami
    serc swoich niech będą rozproszeni"! Święty Andrzeju, za Oblubienicę Chrystusową Kościół katolicki wstawiaj się
    nieustannie u tronu Bożego.</p>
<p class="akapit">Amen.</p>
<p class="tytul">Dzień drugi</p>
<p class="pod-tytul">Modlitwa o wierność Chrystusowi narodu polskiego</p>
<p class="akapit">Boże, twórco i władco narodów, któryś każdemu ludowi określił miejsce na ziemi, wyposażył go w
    odpowiednie dary, powierzył wszystkie ludy opiece swoich Aniołów: któryś naród polski przed tysiącem lat wprowadził
    do swojej owczarni, w królestwie swoim tu na ziemi wyznaczył mu zaszczytną rolę „przedmurza" i obrońcy, jak nasi
    ojcowie, chylimy dziś w pokorze swe czoła przed tronem Twego Majestatu i Miłosierdzia. Panie Zastępów, któryś
    prowadził Izraela w ognistym słupie do ojczystej ziemi, a zstępując w obłoku na skrzydłach złocistych cherubów,
    osłaniających Arkę Przymierza, sposobiłeś jego szeregi do zwycięskich bojów o cześć i chwałę Twego Imienia zwróć
    łaskawie swój wzrok na te pobojowiska, gdzie kładły się pokotem hufce polskich rycerzy i polska lała się krew w
    obronie krzyża i wiary ... na te pola: Legnicy i Warny - Chocimia i Wiednia Radzymina i Warszawy... Ofiarniku Boski,
    Jezu Chryste, oddający swe życie na drzewie krzyża za grzechy świata - oto nasza mała cząstka w kielichu Twej
    gorzkiej męki i krwawej śmierci... z polskiej ziemi męczeńskie kwiaty: Wojciech, Stanisław- Sadok z towarzyszami,
    Henryk Pobożny ze swymi zastępami - uniccy obrońcy wiary... a przede wszystkim zespolona z Twoją męką i zbawczą
    krwią ta drogocenna, obfita krew sługi Twego, ta męka Twego wiernego naśladowcy i ucznia, świętego Andrzeja Boboli.
    Niech będzie Imię Twoje, Panie, błogosławione w naszej chwale i w naszym poniżeniu, w niewoli i wyzwoleniu naszego
    narodu! Niech tak, jak kiedyś i dziś naród polski będzie przygotowany i chętny do walki na cześć Twego Imienia.
    Niech i dziś naród nasz będzie zdolny do wyśpiewania hymnu na Twoją chwałę, hymnu pisanego dziejami całych pokoleń.
    Niech dziś i zawsze będzie gotowy do ofiarnej obrony świętych Bożych znaków, wiekuistej prawdy i Twoich praw! Nasz
    Patronie, świadku naszych utrapień, męczeński drogowskazie naszego narodowego powołania i zwycięstwa, prowadź naród
    swój tam, gdzie nieśmiertelnej chwały jaśnieją zorze.</p>

<p class="akapit">Amen.</p>
<p class="tytul">Dzień trzeci</p>
<p class="pod-tytul">Modlitwa o żywą wiarę dla każdego z nas</p>
<p class="akapit">„Każdy, który wzywa Imienia Pańskiego, będzie zbawiony" - dlatego wzywamy ku pomocy trzykroć święte
    Imię Twoje. Boże, któryś nas policzył w poczet synów Twego Kościoła i za dziedziców Twego królestwa przysposobił,
    bez żadnych z naszej strony zasługi do ojcowskiego nas dopuściłeś stołu... a zarazem zezwoliłeś nam urodzić się
    dziećmi tego narodu, który dziś w jednym z naszych braci przyoblekasz w niegasnącej chwały blaski - bądź uwielbiony
    życiem, trudem, śmiercią i chwałą Twojego Andrzeja, a naszą miłością po wszystkie czasy! Dzięki Ci składamy za
    strumienie łask i zmiłowania udzielane świętemu Andrzejowi i nam! Wybacz i nie pamiętaj nam, Panie; zbrodni,
    grzechów, niedbalstwa, opieszałości w Twej służbie, lenistwa, gnuśności i ociągania się w spełnianiu Twej
    najświętszej woli!</p>

<p class="pod-tytul">Błagamy Cię dziś najpokorniej i najszczerzej o jedno:</p>

<ul class="list-unstyled">

    <li class="mb-1 ms-4"><i class="fas fa-play text-warning me-2"></i> nie o chleb powszedni, choć go nam bardzo potrzeba;</li>
    <li class="mb-1 ms-4"><i class="fas fa-play text-warning me-2"></i> nie o pomyślność doczesne ziemskie powodzenie,</li>
    <li class="mb-1 ms-4"><i class="fas fa-play text-warning me-2"></i> nie o dobre zdrowie i długie życie,</li>
    <li class="mb-1 ms-4"><i class="fas fa-play text-warning me-2"></i> nie o radości i okruchy pociech, chociaż ich tak pragnie biedne, nasze ludzkie serce... ale o skarb najdroższy (dozwól, byśmy go za taki zawsze uważali), o skarb, którym Ty sam jesteś, Boże nasz. Utwierdzaj, podtrzymuj i umacniaj w umyśle każdego z nas, wiarę i mocne przekonanie w naszej świętej religii!
    </li>
</ul>
<p class="akapit">Budź i ożywiaj w każdym z nas Twego Ducha! Miłość Twą zapalaj w każdym sercu! Błagamy Cię i chcemy
    zabiegać, jak sam nakazałeś, naprzód o królestwo Twoje w nas i o jego sprawiedliwość, wierząc i ufając, że sam nie
    zapomnisz o doczesnych naszych potrzebach. Święty Andrzeju, cichy wiary bohaterze, pochodnio gorejąca Bożą miłością,
    wstaw się za nami.</p>

<p class="akapit">Amen.</p>
<p class="tytul">Dzień czwarty</p>
<p class="pod-tytul">Modlitwa o umocnienie ducha Chrystusowego w Kościele</p>
<p class="akapit">O Boże, któryś skarby swego Najświętszego Serca zachował na te ostatnie czasy, a otworzywszy je
    ludziom, zapraszasz, by chcieli z nich czerpać, rozlej jak najobfitsze źródła. Twej łaski na tych, co naznaczeni
    znamieniem chrztu świętego gromadzą się w Twoim Kościele, by sprzed oczu nigdy nie tracili drogi, prawdy i życia,
    czyli Ciebie, Pana i Boga swego, aby zaniechawszy szerokich i przestronnych dróg grzechu i występku, prosto
    zmierzali ku Tobie wąską ścieżką Twych przykazań i ciasną bramą panowania nad światem i sobą, nie sprzeniewierzając
    się wezwaniu do łaski i chwały. Spraw, by doczesność: jej sprawy, interesy, potrzeby i troski nie przysłoniły nigdy
    Twoim wyznawcom ich przeznaczeń, pozwalając im pracował bez obaw i niepokoju nad szerzeniem Twego królestwa na
    ziemi. Spraw, aby okruchy złudnych radości ziemskich nie oderwały ich serc od pożądania i ubiegania się o szczęście
    prawdziwe i nieprzemijające w osiągnięciu Ciebie, Boże nasz. Serce Jezusa, źródło życia i świętości, dozwól
    Kościołowi swemu budzić i szerzyć Twoje życie, wszystkie dusze prowadzić do uświęcenia i doskonałości, „aby życie
    miały i obficie miały". Oby Twój Kościół powszechny coraz jaśniejszym stawał się światłem dla całego świata; oby,
    jako miasto zbudowane na górze, widokiem swej świetności, bogactwem łask, przykładem wzorowego życia
    chrześcijańskiego wszystkich swych obywateli, to znaczy wszystkich katolików, pociągał innych i zapraszał gościnnie
    w swe mury. Oby, jako sól nigdy nie zwietrzała, bronił ziemię od zepsucia grzechowego! Wy zaś, święci stróże i
    opiekunowie miasta bożego, Pańskiego Kościoła, czuwajcie nad nim! Ciebie zwłaszcza - święty Andrzeju Bobolo o to
    prosimy.</p>
<p class="akapit">Amen.</p>
<p class="tytul">Dzień piąty</p>
<p class="pod-tytul">Modlitwa o utwierdzenie wiary i prawdziwej pobożności w narodzie polskim</p>
<p class="akapit">Panie, któryś nasz naród polski głęboko zapisał w Swym Sercu, a chociaż nie tolerowałeś zła i naszych
    slabości, jak Ojciec skarciwszy, zawsze z doświadczeń wyj ść mu pozwoliłeś silnym, nieugiętym, zahartowanym, aby
    dalej pełnił swoją misję pośród narodów świata. Dziś, gdy nadeszła chwila wyboru między służbą ciemności a światła,
    gdy spełniać się zaczynają w całej swej wyrazistości zapowiedzi Twoje, Panie: Kto nie jest ze Mną, przeciwko Mnie
    jest, a kto nie gromadzi ze Mną, rozprasza, gdy bije dziejowa godzina opowiedzenia się: Chrystus czy Bestia; spraw,
    aby Polska dokonała trafnego wyboru. Prosimy Cię, Panie! O dar pogłębienia życia religijnego w Ojczyźnie naszej, o
    zbiorową chęć ożywienia naszej wiary przez czyny, abyśmy nie tylko byli słuchaczami Ewangelii, ale i według niej
    postępowali. Błagamy Cię, Panie! Aby sprawiedliwość społeczna i miłość bratnia, dwie królewskie cnoty, panowały
    niepodzielnie na tej ziemi lechickiej - uciekamy się do Ciebie, sprawiedliwości i miłości skarbnico, Najświętsze
    Serce Jezusowe! Wyposaż nas, Panie w zbroje mocy do obrony naszej świętej religii, gdy zajdzie tego potrzeba, w
    gotowość do ofiar, gdybyś ich zażądał od synów tego narodu. Zastępy duchów niebieskich, niebiański zastępie naszych
    patronów przed Bogiem, wybrani powiernicy Serca Bożego: Kazimierzu, Jacku, Stanisławie Kostko, Janie Kanty, Jadwigo,
    Kingo, Czesławie, Bronisławo i Ty przed innymi, nieugięty aż do przelania krwi wierny świadku Chrystusa, święty
    Andrzeju, ochraniaj swój kraj rodzinny przed wrogami ducha i wiary, odpędzaj skradające się ku nam moce ciemności,
    budź czujność, wskrzeszaj męstwo, prowadź do zwycięstwa.</p>
<p class="akapit">Amen.</p>
<p class="tytul">Dzień szósty</p>
<p class="pod-tytul">Modlitwa o życie zgodne z wiarą</p>
<p class="akapit">Panie, Kościół Twój nie będzie światłem dla świata zapadającego w ciemność, ani solą psującej się
    ziemi; żaden naród nie będzie błogosławiony przez to, że jego Panem Bóg - jeśli każde serce ludzkie nie stanie się
    Twym tronem, a każda dusza Twoim królestwem. Boskie Serce Jezusa, godne nieskończonej miłości, przybytku
    Najwyższego, Ty chcesz zdobyć i posiąść każde biedne, skołatane, a przecież w oczach Twoich tak drogocenne serce
    człowiecze. Chcemy, przeto wszyscy i każdy z nas z osobna budować we własnych sercach Twój tron, chcemy poddać Twej
    woli nasze całe, tak ubogie, proste, a przecież tak bogate przez Twą łaskę nasze dusze. Będziemy się starać, ile nam
    wystarczy sił, żyć codziennie, pracować, działać, cieszyć się lub smucić z myślą o Tobie. Serce Jezusa, cnót
    wszystkich bezdenna głębino, chcemy w sobie pielęgnować i zdobywać te cnoty, w których masz szczególne upodobanie:
    pokorę, cichość, czystość, męstwo i miłość. Serce Najświętsze, krwawa ofiaro za nasze grzechy, starać się będziemy
    dotychczasowe nasze upadki i grzechy naprawiać żalem, pokutą, chętnym i dokładnym wypełnianiem Twoich praw, aby
    wobec Twojej sprawiedliwości nie zaciągać długów i na nowo nie ranić bezgranicznej Twej miłości. Tylko Ty, Panie,
    pośród szarej codzienności i zwodniczych złudzeń zmysłów oświecaj nasz rozum, abyśmy mogli zobaczyć, dokąd wiedzie
    nasza droga -prostuj naszą wolę - wzmacniaj słabe, trwożliwe serce!... A ty, mężny zwycięzco samego siebie, święty
    Andrzeju, na szlakach naszego życia: tak trudnych i niebezpiecznych, nierównych i niepewnych, bądź nam niezawodnym,
    wypróbowanym przewodnikiem w drodze do niebieskiej Ojczyzny.</p>
<p class="akapit">Amen.</p>
<p class="tytul">Dzień siódmy</p>
<p class="pod-tytul">Modlitwa za duchowieństwo</p>
<p class="akapit">Wiekuisty Kapłanie Nowego Zakonu, który powołałeś ludzi wprost od sieci rybackich, od stolika celnego
    do współ pracy nad szerzeniem królestwa Bożego na ziemi, ludzi prostych i słabych, a przecież na Piotrze, rybaku
    galilejskim, jak na opoce, zbudowałeś swój Kościół, a Dwunastu Apostołów wziętych z ludu prawie cały starożytny
    świat poddało pod Twoją władzę. I dziś przez ludzi, wezwanych do swej wyłącznej służby, dalej prowadzisz dzieło
    zbawienia. Dlatego Tobie polecamy w naszych modłach najprzód Twego Zastępcę na ziemi, Ojca Świętego, polecamy
    wszystkich Biskupów i kapłanów. Zachowaj ich, o Panie, wszystkich, których Ci dał Ojciec. Prosimy, byś podtrzymywał
    w nich ducha poświęcenia i ofiary, który to duch niósł zawsze błogosławieństwo ich pracom. Prosimy. aby wytrwali na
    swych trudnych stanowiskach pracowników w winnicy Twojej, chociaż ciężar dnia będzie wyniszczał ich siły. Prosimy,
    byś prowadził i utrzymywał na szczytach świętości wszystkie sługi ołtarza, a ducha zaparcia, walki życiowej, którym
    mają zachęcać swych wiernych, przedtem im samym pomógł ukształtować...byś każdego z nich, zanim go na Golgotę pod
    swój krzyż zaprowadzisz, brał z sobą na Tabor, umacniając i podnosząc na duchu. Weź w swą szczególną opiekę stan
    duchowny, o Chryste, aby kolumna wiary, którą jest Kościół, nie chwiała się, a światło nadziei życia wiecznego nie
    bladło i nie przygasł ogień czystej Bożej miłości. Królowo Apostołów, Męczenników i Wyznawców, któraś się stała
    Opiekunką wybranego grona uczniów Jezusa, a w dniu narodzin Kościoła w Wieczerniku, gdy w wichrze i ogniu zstępował
    Duch Boży, Tyś mu przewodniczyła, Matko nie opuszczaj i dziś pasterzy, dusz ludzkich, gdy zrywa się burza
    przeciwności, ale roztocz swą macierzyńską opiekę nad zastępami kleru diecezjalnego i zakonnego, dalej prowadzącego
    pracę apostolską. Święty Andrzeju, któryś sam zaznał wiele trudu i mozołu, wspinając się na wyżyny świętości
    kapłańskiej, któryś w zaciętej walce dochował ślubów i wierności swemu Mistrzowi, męczeński klejnocie katolickiego i
    polskiego duchowieństwa - czuwaj z nieba nad tymi, którzy wstępują w twoje ślady. A że jesteś potężny u tronu
    Bożego, wspieraj dziś swych braci, którzy podobnie, jak kiedyś ty sam, walczą dla siebie i innych o nieskazitelny
    wieniec wiekuistej chwały.</p>
<p class="akapit">Amen.</p>
<p class="tytul">Dzień ósmy</p>
<p class="pod-tytul">Modlitwa za władzę i wszystkie stany w Polsce</p>
<p class="akapit">Boże, coś Polskę przez tak liczne wieki, otaczał blaskiem potęgi i chwały, dziś Zmartwychwstały do
    nowego niepodległego bytu otocz swą opieką. Podaj prawicę niebieskiej Twej pomocy tym, którzy w państwie sprawują
    rządy nad narodem, aby godnie i z pożytkiem dźwigali swój zaszczytny, ale trudny i odpowiedzialny obowiązek. Cały
    naród polski niech Twoim będzie ludem! Najprzód ci, których obdarzyłeś i przed ludem poleciłeś jaśnieć światłem
    nauki niech wyczytują Imię Twoje w badaniu tajników świata i przyrody, na różny sposób: słowem i pismem wielbią
    dzieła rąk Twoich. Synu Maryi i przybrany potomku Józefa, cieśli z Nazaretu, sam ciężko pracujący przy stolarskim
    warsztacie na ziemskie utrzymanie, Boży Synu, a nasz Zbawco; - uświęć prace utrudzonych ludzi w Polsce, ulżyj ich
    doli,</p>
<ul class="list-unstyled">

    <li class="mb-1 ms-4"><i class="fas fa-play text-warning me-2"></i> spraw, niech święta Twoja sprawiedliwość reguluje i układa ich potrzeby i warunki,</li>
    <li class="mb-1 ms-4"><i class="fas fa-play text-warning me-2"></i> broń pracowników przed atakami niewiary i zepsucia, pozwól im usłyszeć i pój ść za wezwaniem, jakie skierowałeś i kierujesz do tych, którzy spracowani i obciążeni szukają ochłody. Siewco ziarna Ewangelicznej prawdy, Ojca swego niebieskiego nazywający rolnikiem;</li>
    <li class="mb-1 ms-4"><i class="fas fa-play text-warning me-2"></i> wejrzyj łaskawie na lud nasz polski, zawsze wierny, poświęcający się mężnie dla Boga i Ojczyzny; - błogosław jego wysiłkom, aby wyżywić nasz cały kraj, zachowaj duszę ludu naszego od bezbożności, obojętności i laicyzacji.
    </li>
</ul>
<p class="akapit">Niech lud nasz będzie mocny żywą wiarą, odznaczający się szczerą i głęboką pobożnością, niech
    jaśnieje światłem świętej gorliwości o chwałę Twoją - prosimy Cię, Panie! Naszą młodzież i dzieci, przyszłość narodu
    i Twego Kościoła w Polsce, Boski Przyjacielu młodych dusz i serc; - racz otoczyć swoją troskliwą miłością, przed
    atakami złowrogich prądów,</p>
<ul class="list-unstyled">
    <li class="mb-1 ms-4"><i class="fas fa-play text-warning me-2"></i> chroń te delikatne kwiaty, w promieniach swego Boskiego Serca pozwól im wzrastać i dojrzewać aż do pełności, którą Ty jesteś. Królowo Polski, oto Twój naród, przy boku Twoim i u Twoich stóp! Święty Andrzeju, na polskim niebie jaśniejąca gwiazdo;</li>
    <li class="mb-1 ms-4"><i class="fas fa-play text-warning me-2"></i> promieniuj blaskiem swoich cnót,</li>
    <li class="mb-1 ms-4"><i class="fas fa-play text-warning me-2"></i> strzeż nasze miasta, a zwłaszcza Warszawę, którą obrałeś i w niej chciałeś spocząć,</li>
    <li class="mb-1 ms-4"><i class="fas fa-play text-warning me-2"></i> ochraniaj te ziemie, po których wędrowałeś jako apostoł i misjonarz,</li>
    <li class="mb-1 ms-4"><i class="fas fa-play text-warning me-2"></i> przyspiesz godzinę zjednoczenia wszystkich naszych braci w jednym, świętym, katolickim i apostolskim Kościele,</li>
    <li class="mb-1 ms-4"><i class="fas fa-play text-warning me-2"></i> prowadź swoją Ojczyznę także i dzisiaj na szczyty nowej potęgi i chwały.</li>
</ul>
<p class="akapit">Amen.</p>

<p class="tytul">Dzień dziewiąty</p>
<p class="pod-tytul">Modlitwa o życie w łasce Bożej i o jej pomoc dla każdej duszy</p>
<p class="akapit">Na koniec naszej Nowenny, Boże nasz, mamy ostatnią prośbę najważniejszą: aby każdy z nas wierzył
    mocno i nieustraszenie, swoje życie stosował do nakazów tej wiary, ustawicznie żył w łasce uświęcającej. Naucz nas,
    abyśmy życie nadprzyrodzone w sobie bardzo cenili, zwłaszcza, gdy przyjdzie wybierać między zyskiem materialnym,
    grzeszną rozkoszą., a Twoją łaską, abyśmy nie sprzedawali dziecięctwa Bożego za miskę soczewicy lub jeszcze taniej.
    Pozwól, abyśmy nigdy nie przestawali być świątynią i mieszkaniem Ducha Bożego. Nie dopuszczaj, abyśmy mieli
    podzielić los zwiędłych i uschłych latorośli, odciętych i odrzuconych. Od grzechów śmiertelnych, zabijających w
    duszy życie Boże - uchowaj nas Panie! Od pokus ponad nasze słabe siły - wybaw nas, Panie! Niech w Twej łasce
    wzrastamy i pomnażamy ją przez modlitwę, dobre czyny, a przede wszystkim przez godne przyjmowanie Sakramentów
    świętych! Niech, gdy zawołasz, ten świat opuszczamy zjednoczeni z Tobą przez łaskę, zaopatrzeni na drogę wieczności!
    A że jesteśmy grzeszni, słabi i nędzni, niech nam towarzyszy ustawicznie Twa pomoc. Umysł osłabiony przez ziemskie i
    grzeszne ciemności, oświecaj światłem Twej łaski! Wzmacniaj Twą łaską chęć do dobrego, paraliżowaną już od młodości
    przez namiętności, pokusy, chęci użycia, bogactwa i pychy. Serce dążące do świata, ludzi i dóbr doczesnych, a może
    już w nich utkwione, pociągaj swą łaską ku sobie, gdzie można znaleźć jedyny i prawdziwy pokój ! Matko Łaski Bożej,
    Twoje miłosierne oczy na nas zwróć, w życiu każdego z nas osłaniaj nieustającą swą opieką, a Jezusa, błogosławiony
    owoc żywota Twojego, po tym wygnaniu nam okaż, o łaskawa, o litościwa, o słodka Panno Maryjo! Święty Andrzeju,
    szafarzu łask Bożych; za życia, w śmierci i po zgodnie, przez Twe wstawiennictwo o jedną największą łaskę błagamy:
    abyśmy, mimo naszych grzechów, okazali się godnymi współczucia i miłości Serca Bożego tu na ziemi, przy śmierci i w
    wieczności. </p>
<p class="akapit">Amen.</p>
    </div>
    <div class="col-lg-1 col-md-0"></div>
    </div>
